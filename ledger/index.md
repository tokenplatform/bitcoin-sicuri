# Ledger Nano S

![first](https://raw.githubusercontent.com/tokenplatform/bitcoin-sicuri/master/ledger/Recensione-Ledger-Nano-S-Wallet.jpg)

## Apertura confezione

Cominciamo a parlare dell’estetica: il Ledger Nano S si contraddistingue per un design minimale nelle forme e moderno, grazie al case in metallo che ricorda molto una chiavetta USB dalle piccole dimensioni, si può infatti portare al collo o in un porta chiavi. Ledger ha curato l’aspetto di questo prodotto partendo dalla confezione, al cui interno troverai il cavo micro USB, un gancio porta chiavi e la corda per portare il Nano S al collo!

![first](https://raw.githubusercontent.com/tokenplatform/bitcoin-sicuri/master/ledger/confezione-ledger-nano-s-1024x643.jpg)

## Configurazione Ledger Nano S

La configurazione di questo piccolo hardware wallet è molto semplice: basterà creare il PIN per proteggere l’accesso al wallet e copiare in un foglio di carta (non nel tuo computer) il seed che comparirà nello schermo! Per creare il codice PIN composto da 4 cifre basterà usare i due bottoni del wallet per aumentare/diminuire il numero e premendoli contemporaneamente per confermare la cifra. Il PIN servirà per confermare le transazioni, proteggendo le tue cryprovalute in caso di smarrimento del wallet; in quanto non è possibile effettuare transazioni senza di esso. Nella confezione del Ledger Nano S troverai anche un foglio in cui scrivere la passphrase di 24 parole, che ti servirà da “chiave di backup” per le tue monete.

[Consiglio] prima di inserire cryptovalute, resettate il vostro Ledger Nano S (inserendo tre volte il PIN sbagliato) dopodiché effettuate il recupero con le 24 parole. Se tutto va bene, mettete pure le vostre criptovalute.

![first](https://raw.githubusercontent.com/tokenplatform/bitcoin-sicuri/master/ledger/foglio-seed-originale-980x1600.jpg)

## Controllo del Ledger Nano S: la Chrome Extension

Per l’uso del Ledger Nano S è necessario installare la Chrome Extension, che ti permetterà di:

* inviare cryptovalute
* controllare i dettagli del tuo account
* generare gli indirizzi su cui ricevere le tue transazioni
* modificare le impostazioni generali (lingua, exchange rate ecc)

Gli sviluppatori Ledger hanno lavorato molto sull’interfaccia di questo hardware wallet, rendendola user friendly, veloce e piacevole da usare. Non ti fidi di una Chrome Extension? Il Ledger Nano S può essere usato da wallets terzi, come Electrum, BitGo, GreenBits, MyEtherWallet, MyCellium e Copay.

## Altre Cryptovalute

Spesso i media riassumono tutto il mondo delle cryptovalute con bitcoin: Ledger sa bene che i suoi utenti vogliono poter usare le loro altcoin, garantendo supporto a:

* Ethereum/ Ethereum classic
* Litecoin
* Dogecoin
* Zcash
* Dash
* Stratis

L’azienda inoltre sta lavorando al supporto di nuove cryptovalute come Monero, Iota e molte altre.
Se volete rimanere aggiornati potete seguire il link [Trello del Nano S](https://trello.com/b/5nQ1mdzt/ledger-roadmap)

## Un po’ di informazioni: L’azienda

Quando effettuiamo acquisti online è sempre meglio informarsi sul venditore, anche se si tratta di una azienda! Ledger nasce in Francia nel 2015, un anno dopo l’uscita nel mercato di Trezor, wallet prodotto da SatoshiLabs. Entrambe le società seguono la filosofia Open Source, per quanto riguarda il software.
Requisiti per usare il Ledger Nano S

* computer con una porta USB
* Google Chrome o Chromium 50+
* Windows (no XP), Mac (10.7+) o Linux.

## Sicurezza
Il Nano S supporta FIDO U2F, uno standard di sicurezza per la doppia autenticazione. Usatelo al posto di SMS e Email.
FIDO U2F  supportato da Google, Facebook, Github, Dropbox, Twitter e tanti altri.

## Il mio hardware wallet è nominativo? Posso rivenderlo o regalarlo a qualcuno?

Il tuo Nano S è completamente anonimo, identico ad altri migliaia di pezzi. Per resettare il tuo Nano S ti basterà digitare in modo errato il PIN per tre volte, dopo questa operazione il Nano S tornerà alle impostazioni di fabbrica.

Oltre al supporto di più altcoin Ledger riesce a competere anche grazie al prezzo piú basso rispetto alla concorrenza.
